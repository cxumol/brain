<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>2020-08-05</title>
</head>

<body>
  <h1>2020-08-05</h1>
  <p>Skriver inn oppskrift: <a href="kremet-pasta-med-røkt-laks-og-spinat">Kremet pasta med røkt laks og spinat</a></p>

<h1 id="mail-til-uiouio-angaende-mastersknad">Mail til <a href="uio">UiO</a> angående mastersøknad:</h1>

<p>Hei,</p>

<p>Jeg refererer til mailutveksling med ID #3951288, hvor jeg sist sendte en mail 15. juli som jeg fortsatt ikke har fått svar på. Viser også til en tidligere mailutveksling med ID #3949586, hvor noe mer kontekst ligger.</p>

<p>I disse mailene forklarer jeg hvordan jeg nå sitter uten vitnemål for fullført bachelorgrad, grunnet dårlig og forvirrende informasjon rundt hvilke emner som kreves for dette. Tross mye kontakt med MN-fakultetets studieveiledere er det først 30. Juni - flere måneder etter at jeg har fått godkjent vitnemålssøknaden min med klar forklaring om hvilke emner jeg ønsket skulle inngå i den - at jeg blir fortalt at det mangler to obligatoriske emner for å få kravene til bachelorgrad oppfylt. Dette har kastet meg ut i en sommer av enorm usikkerhet rundt mine kommende studieår, med påfølgende økonomiske bekymringer forbundet med lån.</p>

<p>Mitt største håp er per nå en betinget masterplass, altså at jeg får startet på min planlagte mastergrad, og samtidig tar de to manglende emnene. Det har jeg i skrivende stund ikke fått tilbud om. Blir ikke det et alternativ, har jeg sett på muligheten til å ta emnene som inngår i mastergraden som frie emner, men her har jeg flere spørsmål:</p>

<ul>
<li>Hvis jeg følger de samme emnene som dette års masterstudenter, vil jeg da kunne søke meg inn på masterprogrammet neste år og begynne rett på sisteåret - ettersom førsteårsfagene er fullført?</li>
<li>Får studenter veiledning som en del av masterprogrammet første år, utenfor selve emnene? Dvs. vil jeg som fritt emne-student gå glipp av viktig oppfølging som føres utenfor emnene? Dette varierer kanskje fra program til program, så jeg presiserer at jeg har søkt programmet Computational Science: Physics.</li>
<li>Med 133% studiemengde (40 studiepoeng per semester) er jeg helt avhengig av studielån. Vil man som fritt emne-student få studierett og/eller kvalifisere til fullt studielån? Dette spørsmålet har jeg også kontaktet Lånekassen om.</li>
</ul>

<p>Jeg forventer svar snarest, ettersom jeg allerede har ventet urimelig lenge på svar som det i stor grad haster å få. Viser det seg at noen spørsmål må stilles et annet sted ser jeg helst at dere henviser saken direkte dit, slik at jeg unngår ytterligere ventetid forbundet med å lete etter riktig kontaktpunkt.</p>

<p>Med vennlig hilsen,<br />
Knut Magnus Aasrud<br />
Studentmail: knutmaas@uio.no</p>

</body>

</html>
