- ## Ingredienser
    - **Oppskrift for 8 kringler**:
        - 630 g [[Hvetemel|hvetemel]]
        - 12 g [[Salt|salt]]
        - 13 g [[Gjær|gjær]]
        - 365 g lunkent [[Vann|vann]]
        - 21 g [[Smør|smør]]
        - *Vannbad*:
            - 1 L vann
            - 60 g [[Bakepulver|bakepulver]] eller 30 g [[NaOH|lutkuler]]
        - Hvis ønskelig, kan litt [[Maltekstrakt|maltpulver]] legges til for ekstra smak.
- ## Fremgangsmåte
    - Aktiver gjæren ved å blande den i vannet (som helst skal holde rundt 35°C) og la den stå i noen få minutter.
    - Bland melet, saltet og eventuelt maltpulveret, og rør god sammen.
    - Enten ha det tørre i en kjøkkenmaskin og kjør den sakte mens du tilsetter gjærblandingen, eller bland gjærblandingen med det tørre og kna deigen for hånd.
    - Mens deigen eltes, tilsett etter hvert smøret (dette er enklest hvis smøret er mykt).
    - Form deigen til en rund ball og la den hvile i 15 minutter.
    - Del deigen i 8 like biter (omtrent 125 g hver) og form dem lett til avlange pølser. Disse pølsene kan du legge til siden (dekke til med et håndkle) og la hvile i noen minutter.
    - Form pølsene til kringler og fordel dem over på bakeplater. La dem hvile i 30 minutter i romtemperatur, før du setter dem i kjøleskapet i minst 1 time. 
    - Bland sammen vannbadet (kok opp vannet hvis du benytter deg av bakepulver) og ta kringlene rett fra kjøleskapet og legg i badet. La dem ligge omtrent 10 sekunder på hver side. La dem tørke seg av litt på en rist og legg dem på en bakeplate med bakepapir. 
    - Strø godt med salt over kringlene og sett dem i ovnen på 220°C i 15-20 minutter, til de er brune og gylne.
- [[Oppskrift]]
