+++
title = "daily/2020-08-05"
+++

Skriver inn oppskrift: [Kremet pasta med røkt laks og spinat]({{< ref "Kremet pasta med røkt laks og spinat.md" >}})

# Mail til [UiO]({{< ref "UiO.md" >}}) angående mastersøknad:
Hei,

Jeg refererer til mailutveksling med ID #3951288, hvor jeg sist sendte en mail 15. juli som jeg fortsatt ikke har fått svar på. Viser også til en tidligere mailutveksling med ID #3949586, hvor noe mer kontekst ligger.

I disse mailene forklarer jeg hvordan jeg nå sitter uten vitnemål for fullført bachelorgrad, grunnet dårlig og forvirrende informasjon rundt hvilke emner som kreves for dette. Tross mye kontakt med MN-fakultetets studieveiledere er det først 30. Juni - flere måneder etter at jeg har fått godkjent vitnemålssøknaden min med klar forklaring om hvilke emner jeg ønsket skulle inngå i den - at jeg blir fortalt at det mangler to obligatoriske emner for å få kravene til bachelorgrad oppfylt. Dette har kastet meg ut i en sommer av enorm usikkerhet rundt mine kommende studieår, med påfølgende økonomiske bekymringer forbundet med lån.

Mitt største håp er per nå en betinget masterplass, altså at jeg får startet på min planlagte mastergrad, og samtidig tar de to manglende emnene. Det har jeg i skrivende stund ikke fått tilbud om. Blir ikke det et alternativ, har jeg sett på muligheten til å ta emnene som inngår i mastergraden som frie emner, men her har jeg flere spørsmål:
- Hvis jeg følger de samme emnene som dette års masterstudenter, vil jeg da kunne søke meg inn på masterprogrammet neste år og begynne rett på sisteåret - ettersom førsteårsfagene er fullført?
- Får studenter veiledning som en del av masterprogrammet første år, utenfor selve emnene? Dvs. vil jeg som fritt emne-student gå glipp av viktig oppfølging som føres utenfor emnene? Dette varierer kanskje fra program til program, så jeg presiserer at jeg har søkt programmet Computational Science: Physics.
- Med 133% studiemengde (40 studiepoeng per semester) er jeg helt avhengig av studielån. Vil man som fritt emne-student få studierett og/eller kvalifisere til fullt studielån? Dette spørsmålet har jeg også kontaktet Lånekassen om.

Jeg forventer svar snarest, ettersom jeg allerede har ventet urimelig lenge på svar som det i stor grad haster å få. Viser det seg at noen spørsmål må stilles et annet sted ser jeg helst at dere henviser saken direkte dit, slik at jeg unngår ytterligere ventetid forbundet med å lete etter riktig kontaktpunkt.

Med vennlig hilsen,
Knut Magnus Aasrud
Studentmail: knutmaas@uio.no