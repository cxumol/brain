- ## Ingredienser:
    - **Porsjoner**: 4
        - [[Pasta|Pastaplater]]
        - [[Parmesan]]
        - Kjøttfyll:
            - 500 g [[Kjøttdeig]]
            - 100 g [[Bacon]]
            - 1 [[Løk]]
            - 3 fedd [[Hvitløk]]
            - 1 ss [[Tomatpuré]]
            - 1/2 dl [[Rødvin]] (kan sløyfes)
            - 2 [[Gulrot|gulrøtter]]
            - 1/2 [[Paprika]]
            - 1 boks [[Hermetiske tomater]] (ca. 400 g hver)
            - 1 ss [[Buljong|buljong/kraft]] av kjøtt ([[Trines matblogg|Trine]] anbefaler kalvefond)
            - 1/2 dl [[Vann]]
            - [[Basilikum]]
        - [[Béchamel]]:
            - 3.5 dl [[Melk]]
            - 3 ss [[Smør]]
            - 2 til 3 ss [[Hvetemel]]
            - Salt
- ## Fremgangsmåte
    - Skjær opp grønnsakene, slik at du har alt klart før du setter i gang.
    - Finn frem en gryte og stek baconet gyllent og legg til side. Stek også karbonadedeigen i 2 eller 3 omganger og legg til side.
    - Stek løken i et par minutter, til den er blank og myk. Tilsett deretter 
hvitløk og tomatpuré og la det stå å surre på middels varme et par 
minutter, og tilsett deretter rødvinen. Når den er nesten kokt inn 
tilsetter du resten av grønnsakene, baconet, den stekte karbonadedeigen, tomatene og krydderet, og lar det småkoke til mesteparten av væsken er 
fordampet. Tilsett vann og kalvefond (kan erstattes med annen kjøtt- 
eller grønnsaksfond, eventuelt en buljongterning – smak deg frem). La 
sausen småkoke ca. 30 minutter, og tilsett eventuelt mer vann dersom 
væsken fordamper. Smak til med salt, pepper og eventuelt mere 
krydderurter underveis.
    - Mot slutten av koketiden lager du Bèchamelsausen. Smelt smøret i en 
gryte på lav varme, tilsett mel og rør godt sammen. La blandingen koke i
 ca. 2 minutter, uten at den tar farge. Ta gryten vekk fra kokeplaten. 
Øs ca. en øse av den varme melken oppi gryten og rør raskt. Gjenta 
dette, men du kan øke på med litt mere melk av gangen etterhvert som 
smør- og melblandingen blir jevn. Når sausen er jevn kan du sette gryten tilbake på platen på lav varme. Smak til med salt og la den koke et par minutter under stadig omrøring.
    - Smør en stor ildfast form (ca. 38 x 28 cm) og fordel kjøttsaus, 
pastaplater, Bèchamelsaus og revet parmesan lagvis i denne rekkefølgen. 
Du kan selv velge om du vil avslutte med et lag kjøttsaus eller 
Bèchamelsaus. Strø over et ekstra lag med revet parmesan, og stek ved 
200 grader i 30-35 minutter, til lasagneplatene er gjennomkokte og 
lasagnen er gyllen på toppen. La lasagnen hvile ca. 10 minutter før 
servering. Serveres med en grønn salat og godt brød.
- Kilde:
    - [Trines matblogg](https://trinesmatblogg.no/recipe/lasagne-til-mafiaen/)
- [[Oppskrift]]
