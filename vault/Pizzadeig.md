![](https://img.youtube.com/vi/nXO2T9rXGEI/maxresdefault.jpg)

## Ingredienser

- 500 g [[Hvetemel|hvetemel]] (gjerne tipo 00)
- 3 og 1/3 dL [[Vann|lunkent vann]]
- 20 g [[Olivenolje|olivenolje]]
- 8 g [[NaCl|salt]]
- 3 g [[Honning|honning]]
- 2 g [[Gjær|tørrgjær]]

## Fremgangsmåte

Ha vannet i en stor bolle med gjær og honning. La gjæren aktiveres, det tar noen få minutter. Tilsett så omtrent 2/3 av melet og kna sammen til en klissete deig. Dekk med et håndkle eller plastikk og la deigen autolysere/fermentere i 1 time.

Etter autolysen, ta deigen ut på en arbeidsflate med resten av melet, salt og olivenolje. Bland alt sammen og slå deigen noen ganger mot benken for å utvikle glutenstruktur. Dekk overflaten med olivenolje og la den hvile i 1 time - tildekket med plastikk.

Etter hviletiden, del deigen i to eller tre og plasser i en beholder av noe slag, med mye mel og tildekket med plastikk. La pizzadeigene ligge i romtemperatur i 6-8 timer. Skal de ligge lenger (noe som som regel er praktisk), plasser dem i kjøleskapet.

Skru på ovnen så varmt den kan gå og plasser en stekeplate inni. Ta frem pizzadeigene og dekk overflaten godt med mel. Nå skal det være enkelt å plukke dem opp og la knokene "vandre" langsmed kanten av deigen, slik at de strekkes av tyngdekraften. Med litt trening vil du kunne komme såpass nærme kanten at den blir jevnt strukket over det hele og blir en rund og fin pizza. Plasser den på bakepapir, ha på pizzasaus og sleng den i ovnen. Når skorpen begynner å bli gyllen, ta pizzaen ut og ta på ost og fyll. Plasser den inn igjen og la den steke til osten er gyllen og bobler livlig, da er pizzaen klar.