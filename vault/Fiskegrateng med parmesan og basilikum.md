![](https://trinesmatblogg.no/app/uploads/2016/09/2-IMG_8852.jpg)

## Ingredienser

### Fiskegrateng

- 800 g [[Torsk|torskefilet]] eller [[Sei|seifilet]]
- 5 dL [[Melk|melk]]
- 50 g [[Smør|smør]]
- 2 [[Løk|sjalottløk]]
- 2 fedd [[Hvitløk|hvitløk]]
- 40 g [[Mel|hvetemel]]
- 3 [[Egg|egg]]
- 50-75 g [[Parmesan|parmesan]]
- 4 [[Vårløk|vårløk]]
- 1 neve [[Basilikum|frisk basilikum]]
- 1.5 dL [[Panko|griljermel, strøkavring eller panko]]
- [[Kajennepepper]]
- [[NaCl|Salt]] og [[Pepper|pepper]]

### Tilbehør
- [[Tomat|Småtomater]]
- [[Pinjekjerner]]
- [[Basilikum]]
- [[Potet|Poteter]]
- [[Sitron]]

## Fremgangsmåte

Sett stekeovnen på 200 grader (over- og undervarme). Del fisken opp i jevnstore biter, ca. 2 x 2 cm. Gi melken et forsiktig oppkok, legg i fisken og la den trekke i ca. 5 minutter. Ta fisken opp av melken og la den renne av på et kjøkkenpapir. Hold melken varm.

Lag hvit saus ved å smelte smøret og la sjalottløk og hvitløk surre med, til løken er blank og myk. Tilsett melet og spe med den varme melken, mens du visper hele tiden til det blir en jevn saus. La sausen småkoke et par minutter.

Slå av varmen og la sausen avkjøles noe. Rør inn eggene, ett av gangen, mens du rører godt hele tiden, og tilsett deretter revet parmesan, vårløk og basilikum, og smak til med salt og kajennepepper.

Fordel fisken i bunnen av et smurt ildfast fat, ca. 20 x 30 cm. Hell sausen over og vend fisken forsiktig inn i sausen. Strø over et jevnt lag med strøkavring eller panko, og drypp gjerne litt olivenolje over. Stekes midt i ovnen på 200 grader i 35-45 minutter, til gratengen har stivnet og strøkavringen har fått en fin og gyllen farge. Følg med mot slutten av steketiden.

Mens fiskegratengen koser seg i ovnen koker du potetene. Lag tomatsalat ved å ha cherrytomatene i en liten bolle. Dryss over maldonsalt, ristede pinjekjerner/gresskarkjerner og friske basilikumblader, og rungle til slutt litt av din beste olivenolje over.